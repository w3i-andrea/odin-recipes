<!DOCTYPE html>
<html lang="en">
<head>
    <meta charset="UTF-8">
    <title>TOP Zucchini</title>
</head>
<body>
    <h1>Air Fryer Zuccchini</h1>
    <img src="../images/Zucchine-con-friggitrice-ad-aria_450x300.avif" alt="some air fryed zucchini sticks" height="300" width="450">
    <h2>Description</h2>
        <p>La ricetta delle zucchine con friggitrice ad aria è un'idea genuina e gustosa per cucinare le zucchine di stagione. Tutti noi amiamo le zucchine fritte o i bastoncini di zucchine al forno, ma oggi vogliamo mostrarvi un altro metodo di cottura, più leggero e salutare, realizzato con un elettrodomestico di cui non riuscirete più a fare a meno! Uno dei vantaggi che apprezzerete maggiormente è sicuramente il fatto che per cuocere le zucchine è necessario pochissimo olio... nonostante questo risulteranno fragranti all'esterno e morbide all'interno. Le zucchine con friggitrice ad aria sono un contorno facile da preparare e davvero appetitoso, perfetto per tutta la famiglia!</p>
    <h2>Ingredients</h2>
        <ul>
            <li>Zucchine (circa 3) 550 g</li>
            <li>Parmigiano Reggiano DOP 2 cucchiai</li>
            <li>Timo secco q.b.</li>
            <li>Sale fino q.b.</li>
            <li>Pangrattato q.b.</li>
            <li>Olio di semi di arachide 30 g</li>
            <li>Origano secco q.b.</li>
            <li>Pepe nero q.b.</li>
        </ul>
    <h2>Steps</h2>
        <ol>
            <li>Per preparare le zucchine con friggitrice ad aria in una ciotola preparate il condimento versando l'olio, il sale e il pepe nero macinato. Mescolate e tenete da parte.</li>
            <li>In una pirofila versate il pangrattato e insaporitelo con timo, origano secco e il Parmigiano Reggiano grattugiato. </li>
            <li>Dopo aver lavato le zucchine, spuntatele, tagliatele a metà per il lungo e dividetele in quarti.  </li>
            <li>Ora passate le zucchine nella ciotola con il condimento, mescolatele bene per insaporirle, poi passatele nel pangrattato e fatelo aderire bene. </li>
            <li>Adagiate le zucchine nel cestello della friggitrice ad aria (noi abbiamo usato una friggitrice della capacità di 4,2 l). Cuocete a 200° per 7 minuti. Passati 7 minuti estraete il cestello, scuotete le zucchine per mescolarle e cuocete altri 10 minuti. Le zucchine con friggitrice ad aria dovranno risultare dorate, lasciatele intiepidire prima di servirle!</li>
        </ol>
</body>
</html>