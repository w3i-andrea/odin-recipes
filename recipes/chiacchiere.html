<!DOCTYPE html>
<html lang="en">
<head>
    <meta charset="UTF-8">
    <title>TOP Chiacchiere</title>
</head>
<body>
    <h1>Air Fryer Chiacchiere</h1>
    <img src="../images/Chiacchiere-in-friggitrice-ad-aria_780x520_wm.avif" alt="italian snack called Chiacchiere" height="300" width="450">
    <h2>Description</h2>
        <p>Le chiacchiere sono le regine dei dolci di Carnevale! Sono così buone e fragranti che una tira l’altra, ma come tutti i fritti però è meglio non esagerare… a meno che non le prepariate con la nostra ricetta delle chiacchiere in friggitrice ad aria: un’alternativa light alla versione tradizionale. La friggitrice ad aria, infatti, permette di evitare l’utilizzo di grassi in cottura ottenendo un risultato genuino e gustoso allo stesso tempo, al pari delle chiacchiere al forno, una variante leggera dei classici dolci di Carnevale fritti e al forno. Dopo che si saranno raffreddate, guarnite le vostre chiacchiere in friggitrice ad aria con abbondante zucchero a velo e mettetele in tavola… finiranno in un lampo e, questa volta, senza nessun senso di colpa!</p>
    <h2>Ingredients</h2>
        <ul>
            <li>Farina 00 500 g</li>
            <li>Burro a temperatura ambiente 50 g</li>
            <li>Tuorli (circa 1 di uovo medio) 15 g</li>
            <li>Lievito in polvere per dolci 6 g</li>
            <li>Sale fino 1 pizzico</li>
            <li>Zucchero 70 g</li>
            <li>Uova (circa 3 medie) 175 g</li>
            <li>Grappa 30 g</li>
            <li>Baccello di vaniglia 1</li>
        </ul>
    <h2>Steps</h2>
        <ol>
            <li>Per preparare le chiacchiere in friggitrice ad aria per prima cosa setacciate la farina e il lievito nella ciotola di una planetaria munita di foglia. Aggiungete lo zucchero e il sale, poi versate le uova e il tuorlo che avrete leggermente sbattuto insieme, e infine la grappa. Lavorate a velocità media per amalgamare bene gli ingredienti.</li>
            <li>A questo punto sostituite la foglia con il gancio, poi unite i semi della bacca di vaniglia e il burro ammorbidito. Continuate a impastare per 10 minuti fino ad ottenere un composto omogeneo, sodo ma allo stesso tempo malleabile. Se necessario potete aggiungere 5-10 g di acqua. Trasferite l’impasto su un piano da lavoro e maneggiatelo rapidamente per formare una palla.</li>
            <li>Avvolgete l'impasto nella pellicola e lasciate riposare a temperatura ambiente per almeno 30 minuti. Trascorso questo tempo, dividete l'impasto in porzioni da circa 150 g e iniziate a stenderne una per volta; nel frattempo coprite il resto dell'impasto per evitare che si secchi. Appiattite leggermente la prima porzione di impasto con il palmo della mano, infarinatela e passatela nella macchinetta tirapasta allo spessore più largo.</li>
            <li>Ripiegate i lati corti della striscia di pasta verso il centro, dopodiché tiratela nuovamente diminuendo man mano lo spessore dei rulli fino a raggiungere i 2 mm. Procedete in questo modo per stendere tutte le sfoglie, poi lasciatele riposare per qualche minuto. Pareggiate i lati con una rotella dentellata, poi ricavate dei rettangoli di circa 10x6 cm. </li>
            <li>Praticate nel centro due tagli obliqui per ognuno. A questo punto sbollentate le chiacchiere per qualche secondo in una pentola con acqua bollente, non più di 1-2 alla volta. Quando affioreranno a galla scolate le chiacchiere con una schiumarola e trasferitele su un vassoio foderato con carta forno.</li>
            <li>Spruzzate le sfoglie lessate con l'emulsione di acqua e olio in alternativa potete spennellarle. Adagiate le chiacchiere nella friggitrice ad aria, chiudete con il coperchio e cuocete a 200° per circa 5 minuti. Ogni minuto o minuto e mezzo circa, aprite lo sportello per controllare che non si siano attaccate e spruzzate nuovamente le sfoglie con l'emulsione. </li>
        </ol>
</body>
</html>